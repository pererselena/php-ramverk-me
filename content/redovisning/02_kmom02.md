---
---
Redovisning kmom02
=========================

## Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

I många utav de kurser som vi har läst har vi tittat på och jobbat med MVC eller liknande tekniker. I Python med flask använde vi något som är liknande med MVC, de nämner det templates istället för views i flask. Med node.js och Express.js har jag jobbat med MVC konceptet, med modeller, kontroller och vyer.

Fördelen med kontroller/modell begreppet som jag ser det är att man strukturerar koden bättre. Man har all logik i modeller så det blir enklare att hitta fel och vad som ansvarar för vad. Om man sprider ut logiken till tydligt avgränsade modeller hjälper det till att strukturera upp och förtydliga projektet. 

Jag använde mig av materialet på dbwebb.se samt tittade på video föreläsningar som beskrev begreppet.

## Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

Solid är fem principer som ligger till grunden för objekt orienterad programmering.  
* S Single responsibility - Det innebär att klasser och metoder ska vara ansvariga för en aktivitet, tydligt avgränsad.
* O Open/closed - Klasser ska inte kunna ändras, men man ska kunna ärva deras funktionalitet och på så sätt vidareutveckla deras funktioner genom att lägga till nya metoder.
* L Liskov Substitution - När klasser ärver från andra klasser ska detta göra att man direkt kan byta ut dom mot varandra utan att programmets funktion behöver ändras. Om vi har ett objekt katt av typen djur och ett objekt hund av typen djur så skall detta uppföra sig likadant, ha samma grund funktioner och egenskaper.
* I Interface Segregation - Ett program ska ha många simpla interface. Så andra delar i koden och externa klienter endast behöver anropa de interface som man vill ha och enbart få den information som man vill ha. Man måste inte ha kunskap om allt annat.
* D Dependency Inversion - Klasser på en högre nivå ska inte vara beroende utav klasser på en lägre nivå för att fungera. Ett djur objekt ska inte vara beroende av metoder i ett katt objekt. Ett sätt att komma runt detta är att använda Dependency Injection som vi gör med DI i Anax.

(Källa)[https://deviq.com/dependency-inversion-principle/]
(källa två)[https://sv.wikipedia.org/wiki/SOLID]


## Har du någon erfarenhet av designmönster och kan du nämna och kort förklara några designmönster du hört talas om?

Jag har ingen direkt tidigare erfarenhet av designmönster. Jag har läst om några designmönster, Creational patterns, structural patterns, Behaviroal patterns.
* Creational patterns - dessa är en guide till hur man på olika sätt kan skapa objekt som t.ex. Abstract Factory, Factory method och Dependency Injection.
* Structural patterns - Beskriver sätt på hur man kan realisera relationer mellan delar i ett program.
* Behaviroal patterns - Hur objekt kommunicerar med varandra.


## Vilket ramverk valde du att studera manualen för och fann du något intreesant?

Då Laravel är det största ramverket idag har jag valt att studera deras manual. Något jag stötte på som jag tyckte var väldigt intressant var att de har Dusk som kan användas för att testa frontend delar. 
De har en väldigt tydlig manual som verkar täcka det mesta som man kommer behöva.
För mig som är van med MVC så är det lite ovanligt att de kallar sina mappar lite annorlunda, det är inte glasklart vart saker ska ligga. Men de har mycket beskrivet om sin katalogstruktur.


## Vilken är din TIL för detta kmom?

Jag har lärt mig hur man kan anropa ett externt API och presentera ett svar från detta. Jag har jobbat mer med tester och controllers och försökt att skriva kod enligt MVC. Jag har även lärt mig mer om designmönster och SOLID.