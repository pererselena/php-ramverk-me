---
---
Redovisning kmom01
=========================

## Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.


De saker jag känner mig bättre inom är:

* Databaser - Vi har i många kurser jobbat med databaser och jag börjar känna mig mer och mer hemma i att använda databaser med PHP

* Templating - Även templates som att skriva vyer är något som vi har jobbat med i flertalet kurser och även i andra språk. Jag har börjat förstå mer och mer och det faller sig natuligt att extrahera alla delar som bestämmer hur informationen ska visas

* Errors and Exceptions - Kändes i förra kursen som att jag föstod och fattade bra hur det kan och ska användas. För mig känns det viktigt att ta hand om och hitta allt som kan gå fel i sin kod, det har också med säkerhet att göra för att inget oförutsett ska hända.

De delar jag vill bli bättre på är:

* Security - Det är alltid viktigt och ett område som växer hela tiden. Det känns som att vi har skrapat lite på ytan av det hela och det är viktigt för utvecklare att skriva säker kod på alla nivåer och alla delar för att webbplatsern ska bli säker.

* Dependency Injection - Det här är också ett område som jag vill lära mig mer om, vi använder lite DI men jag känner inte att jag helt förstått det.

* Deployment - Vad gäller deployment så har jag efter jsramverk kursen förstått hur svårt det kan bli och i PHP har vi inte direkt tittat på det alls.

## Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

Det PHP ramverk som är mest populärt enligt Google Trends är larvel som vinner stort. Symfony kommer på andra plats och Codeigniter på tredje plats. [1]

Larvel är som sagt det ramverk som är mest populärt det utmärker sig för att vara ett väldigt lätt ramverk att lära sig säkert och snabbt. [2]

Symfony är ett utav de äldre PHP ramverken och är fortfarande relativt stort, det är dock svårare att lära sig än larvel. Det är flexibelt att använda och har många åtaranvändbara komponenter. Men det är framförallt för mer seniora utvecklare. [2]

Codeigniter vissa anser att det här är det snabbaste ramverket som finns. Det har funnits i över 12 år och är stabilt. Det är dock svårt att modifiera koden. [2]

Källor:

1. [Google Trends](https://trends.google.com/trends/explore?cat=5&q=%2Fm%2F0jwy148,%2Fm%2F09cjcl,Zend,%2Fm%2F02qgdkj,%2Fm%2F09t3sp#TIMESERIES)

2. [Dotcominfoway](https://www.dotcominfoway.com/blog/top-10-must-have-php-frameworks-in-2019/#gref)

## Berätta om din syn/erfarenhet generellt kring communities och specifikt communities inom opensource och programmeringsdomänen.

Under min korta tid som student och utvecklare har jag mest använt mig utav dbwebb och stackoverflow för att försöka hitta information när man fastnat på ett problem.

Något som har slagit mig är att när jag nästa gång ska välja ett ramverk eller väg frammåt så kommer en viktig del vara att välja det som har en levande community där man kan hitta mycket information och se hur andra har gjort.

Opensource som sådant är nog också en viktig del, det går att få mycket inspiration och många bra verktyg och kunskaper om man involverar sig och tittar på opensoruce. Att själv bidra till opensource projekt på fritiden eller i arbetet är också ett bra sätt att brädda sin kunskap på sikt.

## Vad tror du om begreppet “en ramverkslös värld” som framfördes i videon?

Jag tycker att det är klokt att försöka bli bättre på PHP som språk och sedan bara vara en användare av delat i frameworks eller bibliotek. För att inte stänga in sig eller vara allt för beroende av just ett ramverk.

Om man kan grunderna i ett språk bra är det lättare att lära sig använda andra saker. Så som en student är det viktigare att lära sig PHP än att bli bra på larvel... Någon dag kommer larvel inte att finnas längre men PHP finns kvar.

Det är bättre att titta på bibliotek och den affärslogik man har och sedan välja ett ramverk eller lösning som passar till det. Än att först välja ett ramverk som är mest populärt.

## Hur gick det att komma igång med din redovisa-sida?

Det gick bra, mycket kändes igen sedan tidigare PHP kurser. Det tog lite tid att komma ihåg alla moment men i slutet föll allt på plats.

## Några funderingar kring arbetet med din kontroller?

Jag valde att lägga saker i session, men kanske det hade varit lämpligare i det här fallet att använda sig av request/response bara. Jag försökte att lägga all logik i modellen och ha så lite som möjligt i min kontroller.

## Vilken är din TIL för detta kmom?

Jag har lärt mig mer om PHP och ramverk. Jag har fräschat upp gamla kunskaper och förhoppnigsvis stannar de kvar i minnet längre denna gång. Jag lärde mig om olika ramverk och hur man kan välja på bättre sätt ett ramverk i framtiden. 
Jag har lärt mig mer om unittester.
